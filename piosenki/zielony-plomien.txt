.PIOSENKA "Zielony płomień"

W dąbrowy gęstym listowiu | a G a G7
błyska zielona skra | C E a
Trzepoce z wiatrem jak płomień | a G a G7
mundur harcerski nasz | C G7 C G
Czapka troszeczkę na bakier | C G7 a G7
dusza rogata w niej | C G7 C E
Wiatr polny w uszach i ptaki | a G a G7
w pachnących włosach drzew | C E a

.RS
Tam gdzie się kończy horyzont
leży nieznany ląd
Ziemia jest trochę garbata
więc go nie widać stąd
Kreską przebiega błękitną
strzępioną pasmem gór
Żeglują ku tej granicy
białe okręty chmur
.RE

Gdzie niskie niebo usypia na rosochatych pniach
Gdziekolwiek namiot rozpinam będzie kraina ta
Zieleń o zmroku wilgotna z niebieską plamką dnia
Cisza jak gwiazda ogromna w grzywie złocistych traw

.RS
W dąbrowy gęstym listowiu błyska zielona skra
Trzepoce ogień zielony mundur harcerski nasz
Czapka troszeczkę na bakier lecz nie poprawiaj jej
Polny za uchem masz kwiatek duszy rogatej lżej
.RE
