.PIOSENKA "W naszym niebie"

Jeszcze śpisz
Za rzęsami schowana
Błękit nieba
Uwięziony w Twoich oczach
Ciepły głos
Jeszcze w ustach uśpiony
W Twoich włosach
Jeszcze śpi wiosenny wiatr

        Jeśli chcesz
        Wypuść spod powiek wiosnę
        Wypuść błękit radosny
        W moje niebo
        Jeśli chcesz
        Niech motyle Twych słów
        Z ciepłych wyfruną ust
        W moje niebo

Jeszcze śpię
W Twoje myśli wsłuchana
W ciepły oddech
I tak znaną melodię
Moje serce
Bije przecież tak samo
Jest tak Twoje
Że go sama nie poznaję

        Jeśli chcesz
        Żeby snu nadszedł kres
        Jeśli dzień zbudzić chcesz
        W naszym niebie
        Przytul mnie
        Za oknami znów deszcz
        Lecz wiosennie nam jest
        W naszym niebie
