.PIOSENKA "Niemanie"

Kolejny przedmiot wyrzucam
Rozstaję się z kolejną rzeczą
mnie takie rzeczy leczą
że rzeczy oknem lecą
a ściany pustką świecą

i sam z jedną świecą w pokoju
cienie drżą płaskie na ekranie ściany
a tylko mój cień
a tylko świecy cień
kiwam się powoli śpiewając ze świeczką w pokoju

        Mniej mam i mniemam że nie mam ja mienia
        mnie nie omamia mania mania mniemania
        ja mam imię a nie... nie mienienie się mianem
        ja manie mam na "nie" a me imię - Niemanie

Wyrzucam ubranie ostatnie me manie
teraz mnie w ciele bardzo bardzo wiele
topnienia potrzeba materii ponieważ
płomieniem ogrzewam me całe niemienie

        Mniej mam i mniemam że nie mam ja mienia
        mnie nie omamia mania mania mniemania
        ja mam imię a nie... nie mienienie się mianem
        ja manie mam na "nie" a me imię - Niemanie

Płomień, cztery ściany
wosk, knot i ja nieubrany
ta chwila się stała
ja wychodzę z ciała

        Mniej mam i mniemam że nie mam ja mienia
        mnie nie omamia mania mania mniemania
        ja mam imię a nie... nie mienienie się mianem
        ja manie mam na "nie" a me imię - Niemanie

Patrzę w telewizor coraz bardziej się boję
tych co nienawidzą lęku swego nie ukoję
posiadanie bycie w stanie wiecznego nienasycenia
a przedmioty to kłopoty posiadanie stan więzienia

rzeczy tyle gromadzenia i potrzeba obronienia
swej własności od tych gości tych co biegną od wolności
coraz dalej a ja wcale nie odczuwam tego dreszczu
ku wolności biec chcę stale oto sens jest mego questu

rzeczy posiadanie rodzi w końcu pytanie
jaki ma to sens, czy istnieje zatrzymanie?
myślę że nie, a nie tylko ja mam takie zdanie
mają ludzie z którymi mnie łączy tej muzyki granie

masz mą miłość Boże, Panie, dzieki Ci za dźwięki grane
za muzykę narkotykiem ona jest na posiadanie
kocham Ciebie, śpiewam siebie, jestem vege, śpiewam rege
duszę swoją zbawiam, tuszę ze przysparzam wam ja wzruszeń

        Mniej mam i mniemam że nie mam ja mienia
        mnie nie omamia mania mania mniemania
        ja mam imię a nie... nie mienienie się mianem
        ja manie mam na "nie" a me imię - Niemanie
