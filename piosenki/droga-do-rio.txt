.PIOSENKA "Droga do Rio"

Pedro na lokomotywę bardzo szybko wsiadł
Włączył parę i hamulec sprawdził jeszcze raz
Żona dała mu na drogę kur pieczonych sześć
Bo Pedro na lokomotywie lubił kury jeść

        Daleka jest droga do Rio, daleka jest droga do Rio
        Przez lasy i góry, dziękuję za kury, adios, adios, adios

Jeden gwizdek, drugi gwizdek, potem jeszcze trzy
Wszystkie okna już otwarte, a zamknięte drzwi
Pociąg ruszył jak szalony i po szynach jak szalony mknie
A Pedro na lokomotywie pierwszą kurę je

        Daleka jest droga...

Ktoś w przedziale na gitarze marsza sobie gra
A za oknem mignął kaktus, potem jeszcze dwa
Pod kaktusem siedzi małpa i przygląda się
A Pedro na lokomotywie drugą kurę je

        Daleka jest droga...

Manuela jedzie z mężem, który mocno śpi
A przystojny Don Paolo siedzi vis-a-vis
Cóż za oczy ma to bydlę, jak latarnie dwie
A Pedro na lokomotywie trzecią kurę je

        Daleka jest droga...

Jeden tunel, drugi tunel, potem jeszcze dwa
Don Paolo ślad pomadki już na ustach ma
Manueli mąż się zbudził i przygląda się
A Pedro na lokomotywie czwartą kurę je

        Daleka jest droga...

Tam za drogą płynie rzeka, a na rzece łódź
A parowóz po to dymi, żeby było czuć
Już ogniskiem sucha trawa zapaliła się
A Pedro na lokomotywie piątą kurę je

        Daleka jest droga...

Tam za lasem płynie rzeka, a na rzece most
A za mostem białych domów zatrzęsienie wprost
Pociąg wtoczył się na stację wtedy akurat
Gdy Pedro na lokomotywie szóstą kurę jadł

        Daleka jest droga...
